<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>Historia</title>
</head>

<style>
body{
	width:300px;
	
}

p{
	font-family:Arial;
	font-size:11px;
	padding-right:10px;
	autospace:30px;
}
h1{
	font-family:papyrus;
	color:maroon;
	font-size:24px;

}
</style>

<body>
<h1>Historia</h1>
<p>
De vinälskande romarna planterade de första vinstockarna och utvecklade konsten att odla och framställa vin i regionen Champagne. Man har hittat arkeologiska fynd i form av gallo-romanska vinföremål som dateras till runt år 50. Det tidigaste skriftliga belägget för vinframställning i Champagne är daterat år 800 i form av ett brev från ärkebiskopen av Reims till den krasslige biskopen i Laon som rekommenderade denne att stärka sig med vin från Champagne. Under samma århundrade började också de franska kungarna att krönas i Reims och det bidrog till att göra traktens viner kända.<br />
<br />
Benediktinermunken Dom Pierre Pérignon (1638-1715) anses vara Champagnens fader och hade stor betydelse för dess utveckling, men att säga att han uppfann den är att ta i. Snarare är det sprudlande vinet ett lyckat resultat av naturliga förutsättningar och en lång experimentell och några gånger slumpartad utvecklingsprocess. <br />
<br />
Utan tvekan var dock Dom Pérignon en stor vinmakare och hans inflytande över Champagnen märks än idag.
Han var den förste som kunde pressa druvorna så försiktigt att man fick klart vitt vin av blå druvor. Han var också först med att separera druvmusten från de olika pressningarna. Mycket viktigt eftersom de olika pressningarna håller olika hög kvalitet. Hans metod är än idag allenarådande.
Hans viktigaste bidrag till champagnetillverkningen var dock "den andra jäsningen", avgörande för uppkomsten av bubblorna och blandningen av olika druvor s.k. cuvéen. Han var den förste mästaren i den oerhört svåra konsten att blanda olika druvor från rätt byar för att få det perfekta slutresultatet. 
Under hans tid började man att använda engelskt glas ”verre anglais” och kork från Spanien. Metallgrimman runt korken är också hans uppfinning. <br />
  <br />
  Från 1650-talet och fram till senare delen av 1800-talet tar Champagnen den form vi är vana vid idag. Från början var det ett rosafärgat, stilla och ofta mycket syrligt vin som, om proceduren varit lyckad INTE var mousserande. Det kalla klimatet i provinsen gav då som nu visserligen de naturliga förutsättningarna för efterjäsning och därmed bubblor i vinet, men det var inget som den tidens vinmakare eftersträvade.
  
  <br />
  <br />
  Vid 1700-talets början hade champagnen hunnit bli mycket populär i den fina världen. En tidigare lag som förbjöd att champagne transporterades på flaska avskaffades år 1728 vilket innebar startskottet för de första champagnehusen. Det första var Ruinart som grundades år 1729. Champagnen kom att bli synonym med festligheter, dekadans och frivoliteter. 
  
  <br />
  <br />
  Problemen vid champagnetillverkningen var dock många. Man räknade med att 80% av flaskorna exploderade innan de hann avnjutas. Att gå in i en champagnekällare utan skydd för ansiktet var inget som rekommenderades. De handgjorda flaskorna var dessutom dyra och dessa faktorer sammantagna gjorde champagnen till en dryck endast för de mycket rika.
  <br />
  <br />
  En fransk kemist uppfann 1836 ett sätt att beräkna ett vins sockerhalt och skrev sedan tabeller över hur mycket socker som skulle tillsättas. I och med det kunde man få kontroll över kolsyreutvecklingen i vinet. Flaskornas kvalitet förbättrades också och antalet flaskor som flög i luften minskade. Men ju mer bubblor man ville ha, desto mer socker måste tillsättas, och desto mer fällning bildades i flaskan. Ännu i början av 1800-talet innehöll alla champagneflaskor ett grumligt, inte särskilt aptitligt sediment.
  <br />
  <br />
  Le remuage kallas processen att samla fällningen inuti flaskan och få ned den i flaskhalsen för att sen kunna avlägsna den. Veuve Clicquot-Ponsardin, känd för oss svenskar som ”Gula änkan”, och hennes medarbetare uppfann den moderna metoden för remuage under det tidiga 1800-talet. Hon borrade helt sonika hål i sitt köksbord och bar ner det till källaren. Arbetarna skakade och vred flaskorna under några veckors tid och i långsam takt flytta dem från vågrätt läge till att slutligen stå rakt upp och ned. Under den behandlingen glider fällningen långsamt ned för att till slut vila på korken. Redan före mitten av 1800-talet var alla champagnefabriker utrustade med träställningar med vinklade hål, pupitres.
  <br />
  <br />
  Avlägsnandet av fällningen kallas degorgeringen. År 1884 uppfanns à la glace-metoden (”frysmetoden”) för degorgering. Efter att fällningen samlats ihop i flaskans hals doppas denna ned i kylvätska. Fällningen omsluts då av en hinna av is. Därefter öppnas flaskan och den ”ispluggen” kan avlägsnas. Kylan dämpar också kolsyreutvecklingen så att mindre vin går till spillo när korken tas bort.
  <br />
  <br />
  Under senare delen av 1800-talet var la méthode champenois fullt utvecklad och champagneförsäljningen expanderade dramatiskt. ”La belle époque” inleddes i och med världsutställningen i Paris år 1889 och champagnen passade väl in i den nya tidsandan.  Nu hade även ”vanligt” folk råd att vid speciella tillfällen fira med Champagne.</p>
<br />
<br />
</body>
</html>
